---
layout: story
title: "Urla Sokaklarında"
date: 2022-06-08 03:33:00 +0300
categories: urla
x: 38.32241
y: 26.76227
location: Urla
pretty_date: "Haziran 26, 2020"
author: Volkan
cover_image: 1.png
---

Covid’in henüz yeni başladığı dönemlerde üniversite ikinci sınıfta okuyordum, derslerin uzaktan olmasına rağmen ucuza kiraladığımız evin sözleşmesi devam ettiği için memlekete gitmek yerine dönemi Urla’daki evimde bitirmeye karar vermiştim. Dönemin sonlarına yaklaştıkça ve hava ısındıkça kendimi giderek evde kısılı hissetmeye başladım. Akşamları hava biraz serinlediktedikten ve güneş binaların arkasına çekildekten sonra, kendimi Urla sokaklarında yürüyüş yapmaya başlarken bulmamın sebebi buydu sanırım.

Haftalar ilerledikçe yürüşlerimin uzunluğu artmaya başlamıştı, akşamüzeri başlayan yürüyüşlerimden geri döndüğümde artık hava hafifçe kararmaya başlıyordu. Kulaklıklarımı taktıkan ve kafama da beni akşamüzeri güneşinin tek tük ışınlarından koruması için bir şapka geçirdikten sonra kendimi Urla’nın boş sokaklarına atmak, kimi zaman bir dondurma, kimi zaman da soğuk bir kahve alıp kafamın okul ve ailemin problemlerinden uzaklaşmasınıza izin vermek günümün en güzel kısmı haline gelmişti.

Urla’nın belki de beni en şaşırtan yanlarından biri işte bu sokaklarıydı. Gerçekten, şehir planlamanın imzası olan ızgara sisteminden ziyade, herhangi bir mantıklı düzenden uzak olan bu sokak sistemi, doğrusunu söylemek gerekirse insan eliyle yapılmış olmaktan çok, vücudun derinlerinden gelip dokuları kaplayan kılcal damarları andırıyordu, nitekim, yürüyüşlerim bir çok kez herhangi bir yere çıkmayan, aslında azıcık devam etse başka sokaklarla kesisecek dar çıkmaz sokaklarda bitmişti.

Merkezdeki bölgelerde sokakların bu darlığı, sinyali kesiyor, herhangi bir harita uygulamasını kullanmanızı imkansız hale getiriyordu. Eskeza birilerinden yol tarifi alsaydınız bile, sokakların eciş bücüş açılarla kesişmesi, ve sokakların, evlerin, hatta bitkilerin bile birbirine benzerliği, bu ara sokaklar arasında yolunuzu bulmayı imkansız hale getiriyordu. Doğrusunu söylemek gerekirse, kendi evimin yolunu bulmamın tek sebebi, genellikle merkezi baştan başa yürüyerek geçmem, anayola çıktıktan sonra da bu sokak cümbüşünün etrafından dolanıp, daha dışarda yer alan evime ana yoldan gitmemdi.

Beni hiç yanıltmayan bu sistem, malesef bir Haziran akşamı tamamen başarız oldu. Bir şeylerin yanlış olduğunu fark etmemi sağlayan ilk şey gökte beliren dolunaydı. Her ne kadar son iki aydır yürüyüşlerim giderek uzuyorduysa da, daha önce güneşin tamamen battığını görmek hiç nasip olmamıştı, şu ana kadar merkezden çıkmış olmalıydım diye düşündüm kaşlarımı çatıp, elim refleksle telefonuma gitti, ancak sinyal yoktu. Saat sekiz, sekiz buçuğa yaklaşıyor olmalıydı, yani yaklaşık iki saattir yürüyordum.

Bir noktada daireler çizmeye başladığıma emin bir şekilde geldiğim yoldan bir kaç sokak geri gitmeyi denedim önce, fakat kendimi başladığım yere çok benzeyen başka bir sokakta bulmam dışında elime çok bir şey geçmedi. Yarım saat boyunca sokaklar ısrarla farklı yönlere saptığı için behude bir çabayla aynı yönde yürümeyi denediysem de, bütün çabalarımın tek sonucu, gene geçtiğim her sokağa benzeyen bir ara sokakta telefonumda indirdiğim müziklerin bitmesiyle etrafımın sessizliğe bürünmesi oldu.

Kalbim sıkışıyordu, çaresizce yol tarifi almak için hala açık olan bir bakkal aradıysam da, etrafta sadece apartmanlar vardı. Belki birilerine rastlar ya da ana sokağa çıkarım diye yürümeye devam ederken, umutsuzluktan bir evin kapısını çalmama ramak kala, kendimi kaldığım apartmana bakarken buldum.

Eğer yorgun olmasaydım, belki bir şeylerin ters olduğunu anlayabilirdim, ama saatlerce yorgun düştükten sonra dolunay ışığının aydınlattığı apartmanın inanılmaz albenisi, belki de sokağın hafif yanlışlıklarını görmemin önüne geçti. Fark ettiğim tek şey, etrafın tamamen sessiz olmasıydı. Evimi görmenin rahatlığı bile sokağın kulaklığımla bile sıradışı sessiz olduğunu hissetmemi engelleyememişti.

Gene de bunu gecenin geç saatine verip bahçe kapısını araladım, anahtarımla önce sokak kapısını açtım ve kendimi dairemin kapısının önünde buldum.

Kapının önünde içimi bir gerginliğin kapladığını hisettiysem de, bunu da yorgunluğuma verip anahtarı deliğine soktum ve çevirdim. Kapı ilk çevirmede klikledi ve hafifçe ileriye hareket etti. Elim anahtarın üzerinde donakaldım ve kapıyı kitleyip kitlemediğimi sorguladım bir an, yutkundum ve sessizce kapıyı iteledim. Perdelerin, ay ışığının içeri girmesini engelliyor, salonu ve evin geri kalanını zifiri karanlığa boğuyordu. Kapı eşğinin ötesini görmek imkansızdı.

Elim kapının hemen yanındaki düğmenin üzerinde durakaldı, zihnim bana bir şeylerin düzgün olmadığını, bir şeyin değiştiğini çığlık atıyordu, ışığı açmamam için yalvarıyordu adeta. Kapının girişinde bir kaç saniye dikildikten sonra, elimi düğmeden çekip yavaşça sol kulaklığımı çıkardım.

Apartman boşluğunun sessizliğinde, iki ses duyuluyordu. Bunlardan biri benim kalp atışlarımdı, fakat diğeri, daireninin içinden gelen kısık ama reddedilmez, karanlığın ilersinde, görüş alanımın dışında bana dönük biri ya da bir şeyin nefes alıp veriş sesleriydi.

Kapıyı sertçe kapatıp koşarak kaçtım, kendimi sokaklara attım. Ta ki nefesim yetmeyene kadar koşmaya devam ettim, ondan sonra da yürüdüm, güneş çıkana kadar durmadım. Şafaktan yarım saat kadar sonra da kendimi ana yolda buldum. Bildiğim yoldan evime, gerçek evime, dönene kadar rahat bir nefes alamadım o gün.

Artık akşam yürüyüşlerine çıkmıyorum. Doğrusunu söylemek gerekirse geceleri evi terk ettiğim bile söylenemez. Ama bazen geceleri uykumda evime çok benzeyen, adeta tıpatıp aynısı olan o evi görüyorum, dolunayda, kentin kalbinde beni çağırıyor… Eğer bir gün çağrısına kulak vermek istersem, korkarım yapmam gereken tek şey kentin sokaklarında bir güzel bir akşamüstü yürüyüşüne çıkmak olacak.
